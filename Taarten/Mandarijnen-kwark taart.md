# Mandarijnen-kwark taart

10 persoons

**Serveertip:** Vervang het water door het sap van de mandarijnen en vul als nodig is aan met water

**Benodigdheden**

- Springvorm van 24 cm
- Bakpapier
- Pannetje
- Deegroller of keukenmachine
- lepel

## Ingrediënten

- 1 pak kwarktaart (bijv. van Dr. Oetker)
- 500 milliliter volle kwark
- 250 milliliter slagroom
- 100 milliliter sinaasappelsap
- 2 blikjes mandarijnen
- 10 bastognekoeken
- 60 gram roomboter
- 1 citroen

## Voorbereiding

1. Neem een springvorm met een doorsnee van 24 centimeter. 
2. Bekleed de springvorm met bakpapier of vet hem in. 
3. Smelt de boter in een pannetje, op laag vuur en verkruimel ondertussen de bastognekoeken met een deegroller of in de keukenmachine.
4. Meng de kruimels uit het pak kwarktaart hier ook doorheen. Voeg beide kruimelsoorten toe aan de gesmolten boter. Roer het geheel goed door, en giet het in de springvorm.
5. Strijk de bodem glad en druk goed aan met de volle kant van een lepel. 
6. Plaats de bodem van je mandarijnen kwarktaart in de koelkast, totdat je deze later weer gaat gebruiken.

## Bereidingswijze

7. Meng de kwarktaartmix uit het pak met 100 milliliter sinaasappelsap en 300 milliliter water (vervang het water voor mandarijnen sap voor extra smaak). Meng dit met de mixer op de hoogste stand ongeveer één à twee minuten.
8. Voeg vervolgens de slagroom toe en mix nog eens één à twee minuten. 
9. Voeg als laatste de kwark toe en mix het geheel even goed door elkaar. Verdeel het kwarkmengsel over de bodem van je mandarijnen kwarktaart en strijk de taart goed glad.
10. Verdeel de mandarijnenpartjes in een leuke vorm over de kwarklaag. Laat de mandarijnen kwarktaart vervolgens **minstens vier uur **opstijven in de koelkast.

### Bron

[Mandarijnen-kwarktaart](https://www.kwarktaart.net/mandarijnen-kwarktaart/)