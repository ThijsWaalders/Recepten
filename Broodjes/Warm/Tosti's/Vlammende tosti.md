# Vlammende tosi

6 persoons lunchgerecht

**Serveertip:** Curry en of Ketchup

**Benodigdheden**

- Grill / Tosti-ijzer / koekenpan met deksel

## IngrediÃ«nten

- Wit casino of vierkant sandwichbrood
- gehakt (half om half)
- plakjes belegen kaas
- sambal (en een paar druppels Tabascosaus)
- zout & peper
- klontje boter


## Bereidingswijze

1. Smelt de boter in de koekepan en rul het gehakt.
2. Voeg hier een paar theelepels sambal en Tabasco bij en wat zout en peper om dit verder op smaak te brengen (op 300 gr. gehakt voeg ik zelf 3 flinke theelepels sambal en een paar druppels Tabasco, het is maar net hoe pittig je het wil hebben)
3. Hierna gooi ik de gehakt over in een vergiet om uit te lekken, omdat anders het vocht door je brood sijpelt en deze weer gaat plakken tijdens het bakken
4. Smeer ondertussen je boterhammen in met een dun laagje boter. (Dit is om de buitenkant van de tosti nog lekkerder te maken, dus dit wordt niet het gedeelte wat je belegt!)
5. Keer je boterham om en leg hier een passende plak kaas op
6. Bovenop de kaas een flinke eetlepel gehakt verdelen (let er op dat je de randen een beetje vrijhoudt)
7. Hier bovenop weer een plak kaas, en uiteraard als laatst je boterham

Het is zo nogal een dikke tosti maar dit komt helemaal goed in je tosti-ijzer. Je kan de tosti uiteraard ook in de pan bakken, maar dat kan nogal wat moeite kosten om de tosti heel en bij elkaar te houden tijdens het draaien.

### Bron

[Vlammende tosti](https://www.smulweb.nl/recepten/1393778/Vlamtosti)