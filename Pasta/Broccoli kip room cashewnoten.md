# Pasta met broccoli, kip, room en cashewnoten

4 persoons hoofdgerecht

**Serveertip:** Zet de zak cashewnoten en de kaas op tafel

**Benodigdheden**

- Grote wok
- Kookpan
- Schuimspaan
- Rasp (optioneel, je kunt ook poeder of geraspt kopen)
- Mes
- Roerspaan
- Groot vergiet

## IngrediÃ«nten

- 2 kipfilets
- 2 stronken broccoli
- 1 bakje oesterzwammen of champignons
- 3 lente uitjes
- 2 teentjes knoflook
- 1 handje cashewnoten (mag gezouten zijn)
- 300 gr vlinderpasta (klein vind ik zelf fijner bij dit gerecht)
- 1 Bressot kruidenkaas
- Parmezaanse kaas
- Nootmuskaat (poeder)
- Harissakruidenmix van de wereldwinkel (optioneel)

## Voorbereiding

1. Snijd de kip in blokjes (niet te klein) en bestrooi met zout en peper (of de Harissa-kruiden)
2. Snijdt de lente-ui in ongeveer 2 cm lange stukjes. (Ik doe het witte gedeelte altijd ongeveer 1 cm)
3. Snijdt de broccoli in roosjes. De roosjes moeten tussen duim en wijsvinger passen als je deze tegen elkaar aan plaatst. Te klein zorgt voor soep dus pas daar ook voor op
4. Snijdt de knoflook in stukjes
5. Snijdt de oesterzwammen in repen van ongeveer 1,5 cm dik
6. Zet een grote pan gevuld met 3/4 water op waar straks zowel de pasta als de broccoli in past. (en dat er dan nog genoeg ruimte is). Voeg een flinke snuf zout toe (pasta mag zout hebben, het meeste giet je af) **geen olie** gebruiken want dan hecht straks de saus niet meer aan de pasta

## Bereidingswijze

2. Zorg als je begint met bakken dat het water kookt. Verhit dan pas de (wok)pan op middelhoog vuur en bak de kip in een flinke scheut olijfolie. Ondertussen doe je de vlinderpasta (Farfalle) in de pan met kokend water en roert even goed door en laat het aan de kook komen
3. Als de kip lichtbruin is met de schuimspaan uit de pan nemen en apart houden
4. Direct in de hete olie de lente ui en oesterzwammen kort aanzetten. 30 sec. daarna even de knoflook erbij maar die niet bruin laten worden, max 10 sec. is genoeg. Dan de Bressot (of vergelijkbare kruidenroomkaas) erbij (prik een gaatje met je mes in de onderkant dan valt het gemakkelijk uit de verpakking) en schep met een lepel enkele schepjes uit het pastakookwater bij de roomkaas. (maak het niet te dun, het moet een romige enigszins dikke saus zijn). Zet het vuur heel zacht en warm de apart gehouden kip even mee
5. Nu heeft de pasta ongeveer 8 minuten gekookt en kan de broccoli er bij. Laat die even 3 minuten meekoken en giet alles in een grote vergiet af. (ik doe er dan soms nog een lekkere scheut extravierge olijfolie overheen)
6. Nu kan het broccoli/pasta mengsel bij de saus. Rasp er een beetje nootmuskaat overheen en twee handjes parmazaanse kaas. Roer dit alles goed door elkaar. Vlak voor het serveren de twee handjes cashews zodat deze goed knapperig blijven

Neem de kaas en de rest van de cashewnoten mee op tafel en laat iedereen zelf nog wat bij pakken.

### Bron

[Broccoli met pasta, kip, room en cashewnoten](https://www.smulweb.nl/recepten/1361837/Broccoli-met-pasta-kip-room-en-cashewnoten)