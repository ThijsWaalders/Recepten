# Kombucha

Kombucha is simpel gezegd gefermenteerde thee en het is de frisdrank voor wie gezond wil eten en drinken.
Je kan Kombucha zo in de supermarkt kopen, maar van 1 zo'n flesje kan je er ook 10 van maken met een klein beetje tijd en geduld.
Kombucha maken begint met een scoby, dat is een soort starter wat een beetje lijkt op een gel/siliconen schijf die bestaat uit gist en bacteriën. Dit gebruik je als starter om het fermentatie process alvast een 'voorsprong' te geven. De scoby kan je van anderen kopen, maar je kan het ook zelf maken. Het mooie van een scoby is dat je deze lang kan bewaren en voor iedere keer dat je Kombucha maakt krijg je er weer een scoby bij voor je volgende Kombucha project of om aan iemand anders te geven. Het is dus ook erg goedkoop en makkelijk om zelf te maken. Je hebt alleen wel een aantal weken geduld nodig voor je het kan drinken.

- [Kombucha](#kombucha)
  - [Maak je eigen scoby](#maak-je-eigen-scoby)
  - [Maak je eigen Kombucha](#maak-je-eigen-kombucha)
  - [Smaak toevoegen en bottelen](#smaak-toevoegen-en-bottelen)
      - [Resource](#resource)

## Maak je eigen scoby

**Wat heb je nodig?**

- Een grote glazen pot (minimaal net iets groter dan de hoeveelheid flessen die je wilt vullen)
- Een theedoek of een ander doek wat vliegjes en stof buiten de pot houdt (geen kaasdoek dus)
- Een elastiek of iets dergelijks om de doek aan de pot te bevestigen

**Ingrediënten:**

- Kant en klare organisch / RAW / niet gepasturiseerde Kombucha
- Zwarte thee (2 zakjes)
- Biologische rietsuiker
- Water, het liefst gefilterd en/of gedemineraliseerd water (gedistilleerd kan ook)

**Bereidingswijzer:**

1. Doe 0,5 liter (= 1 deel) water in een pan of waterkoker en breng het aan de kook
2. Zodra het water kookt giet je het in de glazen pot
3. Voeg 2 thee zakjes toe en laat het 15 minuten intrekken (het liefst zwarte thee dat kan beter tegen hogere temperaturen)
4. Voeg dan 7 a 8 suiker toe (= 0,5 cups = 0,25 deel), het liefst biologische rietsuiker en roer het goed door tot de suiker helemaal is opgelost
5. Laat het daarna goed afkoelen tot onder de 32 graden celsius
6. Giet het gekochte flesje Kombucha volledig bij in de pot
7. Doe dan de doek over de pot en doe de elastiek er om heen zodat de doek goed af sluit
8. Zet de pot nu op een warme plek tussen de 26 en 32 graden celsius voor 1 tot 2 weken

De gist en bacteriën gaan nu hun werk doen, probeer de pot zo min mogelijk te bewegen zodat je het fermentatie process zo min mogelijk stoort en om een mooie scoby te krijgen. Het is geen ramp wanneer je scoby er niet perfect uit ziet, zolang er maar geen groene / rode schimmels op zitten is het goed.

Nu je de scoby hebt gemaakt kan je deze het best in een andere pot incl wat (scoby) vocht bewaren op een donkere plek, zo kan je deze later (her-)gebruiken.

## Maak je eigen Kombucha

**Wat heb je nodig?**

- Een scoby met wat starter vloeistof / kombucha
- Glazen pot
- Theedoek oid, geen kaasdoek want die gaten zijn te groot
- Glazen flessen (liefst met een beugel sluiting, zo voorkom je dat de fles ontploft, want de druk kan via de rubberen ring naar buiten ontsnappen)

**Ingrediënten:**

- Zwarte Thee (5 a 6 zakjes voor 4 liter kombucha)
- Gefilterd water
- Een scoby met wat Kombucha vocht

**Berijdingswijzer:**

1. Breng wat water aan de kook en laat het daarna 30 seconden rusten (het mag iets minder zijn dan de hoeveelheid Kombucha je wilt maken, want je kan tijdens het afkoelen gerust wat koud water toevoegen)
2. Stop de theezakjes in het water en laat ze 15 minuten trekken
3. Nu is het tijd om de suiker in de glazen pot te stoppen, gebruik 4 grote eetlepels per liter (van het eindproduct)
4. Voeg de thee toe aan de pot met suiker en roer goed door tot de suiker is opgelost
5. Nu kan je de thee met suiker afkoelen door het aan te vullen met gefilterd water tot onder de 32 graden celsius (je kan ook ijsblokjes gebruiken om dit process te versnellen)
6. Zodra de thee is afgekoeld tot onder de 32 graden is het tijd om de starter toe te voegen (de scoby incl wat Kombucha)
7. Roer het zachtjes door en probeer de scoby niet te beschadigen
8. Dek de pot af met een theedoek oid en elastiek (zodat er geen vuil of vliegjes in kunnen komen) en zet het op een warme plaats (26 tot 32 graden is het beste) voor 7 a 10 dagen
9. Als je alles goed hebt gedaan dan zal je zien dat er een nieuwe scoby gaat groeien die steeds groter wordt

## Smaak toevoegen en bottelen

De Kombucha heeft meestal nog wat overgebleven suiker in de pot zitten, maar door het toevoegen van wat suiker (of fruit = suiker) en het af te sluiten in een fles blijft het gist de suikers eten, het bijproduct van dit fermentatie process is CO2 (koolstofdioxide) en door dit in een gesloten fles af te sluiten wordt er carbonatie gemaakt.

1. Verwijder de scoby voor later (wanneer je weer Kombucha gaat maken) en doe er wat vocht bij
2. Nu is het tijd om je Kombucha een extra smaakje te geven door er bijv fruit of groentes aan toe te voegen (kies voor biologisch)
3. Was de toevoegingen goed schoon en pureer, blend grof of snijd deze in grote stukken naar wens
4. Doe de toevoegingen in je beugel flessen
5. Nu vul je de flessen af met je zelfgemaakte Kombucha, probeer ook de hals v/d fles tot bijna bovenaan te vullen
6. Laat de flessen nu 2 tot 5 dagen carboneren op een warme plek
7. Kijk of het carbonatie process al goed bezig is door heel voorzichting de beugel iets te ligten, maar pas op, want er kan veel druk op staan. Als je veel bubbels in de fles ziet komen is het goed
8. Als dit er goed uit ziet kan je de flessen in de koelkast bewaren


#### Resource

[Breweing 10 Bottles of Kombucha for the Price of One?](https://youtu.be/lq-yNxMB8Do)