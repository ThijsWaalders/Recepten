# Gegratineerde uiensoep

4 persoons voorgerecht

**Serveertip:** Vervang de vermouth door port en gratineer de uiensoep met pittige roodbacteriekaas zoals kernhem of munster.

## Benodigdheden

- Ovenpannetjes
- Grill oven

## IngrediÃ«nten

- 2 eetl olijfolie
- 3 uien (in ringen)
- 1 theel kerriepoeder
- 750 ml groentebouillon
- 2 eetl verse tijmblaadjes
- Peper en zout
- 75 ml droge vermouth (witte wijn)
- 8 sneetjes stokbrood (oud of geroosterd)
- 100 gr geraspte belegen kaas

## Voorbereiding

1. Verwarm de oven voor om de kaas straks te grillen

## Bereidingswijze

2. Verhit de olijfolie in een (soep)pan. Bak de uiringen zacht en goudbruin. Bestrooi met de kerriepoeder en bak 1 minuut mee.
3. Voeg de bouillon met de tijm toe en breng tegen de kook. Kook de uiensoep **20 minuten** op laag vuur. Breng op smaak met peper en zout.
4. Verdeel de soep over 4 ovenpannetjes. Schenk er de vermouth bij. Leg het stokbrood in de soep en bestrooi met de kaas.
5. Gratineer de ovenpannetjes **5 minuten** onder de hete ovengrill, tot de kaas gesmolten en goudbruin is.

### Bron

Uit het _40 recepten voor ovenpannetjes_ boek van de Xenos