# Satépannetje

4 persoons hoofdgerecht

**Serveertip:** Lekker met kroepoek, geurige rijst en komkommersalade en/of vervang het rundvlees door schapen- of geitenstoofvlees

**Benodigdheden**

- Ovenpannetjes met deksel

## Ingrediënten

- 2 eetl olie
- 600 gr magere runderriblappen (in blokjes)
- Peper en zout
- 1 ui (gesnipperd)
- 2 theel sambal oelek
- 2 eetl ketjap
- 2 eetl pindakaas
- 300ml kokosmelk
- 2 eetl seroendeng

## Voorbereiding

1. Verwarm de oven voor op **180 graden**

## Bereidingswijze

2. Verhit de olie in een koekenpan. Bestrooi het vlees met peper en zout en bak het bruin aan. Bak de ui de laatste minuut mee
3. Roer de sambal, de ketjap en de pindakaas door het vlees en verdeel over 4 ovenpannetjes
4. Schenk de kokosmelk in de pannetjes tot het vlees net bedekt. Sluit de pannetjes met de deksels en stoof het vlees in de voorverwarmde oven in 2 uur gaar. Controleer na 1 uur of de pannetjes nog voldoende vocht bevatten en voeg eventueel extra kokosmelk toe.
5. Neem de deksels van de pannetjes en bestrooi met de seroendeng.

### Bron

Uit het _40 recepten voor ovenpannetjes_ boek van de Xenos