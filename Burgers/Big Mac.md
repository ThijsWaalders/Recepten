# Big Mac

4 persoons hoofdgerecht

## Ingrediënten

Burger:
- 4 burgerbroodjes - in drieën gesneden
- 500 gr rundergehakt
- 1 ei
- 4 plakjes Cheddar
- 1 ui - gesnipperd
- 4 augurken - in dunne plakjes
- 50 gr ijsbergsla - in reepjes
- peper en zout

Voor de Big Mac-saus:
- 4 el Heinz sandwichspread naturel
- 1 el mayonaise
- 1 el ketchup
- 1 tl natuurazijn

## Bereidingswijze

1. Doe het gehakt in een kom en voeg hier een ei, peper en zout aan toe. Kneed het geheel goed door en verdeel het gehakt in achten 
2. Vorm van ieder deel gehakt een bal en plet deze vervolgens tussen een vel bakpapier tot grote, platte burgers
3. Verhit een beetje olie in een koekenpan en bak hierin de burgers rondom goudbruin. Laat over vier van de burgers een plakje cheddar smelten
4. Roer voor de Big Mac-saus alle ingrediënten door elkaar
5. Verdeel een beetje saus over het onderste deel van het hamburgerbroodje. Leg hier ijsbergsla overheen en leg vervolgens een hamburger met cheddar omgekeerd op het broodje. Verdeel een paar plakjes augurk en uisnippers over de hamburger
6. Leg het middelste deel van het hamburgerbroodje op de augurk en ui. Verdeel hier weer een beetje Big Mac-saus overheen. Leg een hamburger zonder kaas op het broodje, gevolgd door plakjes augurk, gesnipperd ui en uiteindelijk het kapje van het hamburgerbroodje



### Bron

[Big Mac](http://www.ohmyfoodness.nl/recipe/fastfood-friday-homemade-big-mac)