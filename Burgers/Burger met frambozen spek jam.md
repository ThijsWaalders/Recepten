# Burger met frambozen spek jam

4 persoons lunch of hoofdgerecht

**Benodigdheden**

- Keukenmachine of een andere vermaler

## Ingrediënten

- 600 gram rundergehakt of 4 flinke, kant en klare hamburgers
- peper en zout
- 125 gram gerookt buikspek in blokjes of reepjes
- ¾ gele ui, in dunne schijven of gesnipperd
- 1 teen knoflook, geperst
- 1 eetlepel balsamicoazijn
- 1 eetlepel bruine suiker
- 1 habanero peper, fijngesneden
- 150 gram frambozen. vers of bevroren
- Een paar plakken Grana Padano
- 4 Italiaanse bollen

## Bereidingswijze

1. Bak over gemiddeld vuur de spek bruin. Bak ze niet helemaal uit want dan worden ze te hard.
2. Zet het vuur lager en haal het spek uit de pan en bewaar. Het meeste vet gooi je weg. Je laat ongeveer 1 eetlepel achter in de pan.
3. Doe de uien, knoflook en de habaneropeper in de pan en laat alles zacht koken tot de ui glazig, bruin en zacht is geworden. Mocht alles te droog worden en aanbakken dan doe je er een beetje water bij. Dit kan wel een half uur duren totdat alle ui mooi gekarameliseerd is.
4. Voeg de balsamicoazijn, bruine suiker en de spek terug in de pan en roer alles door tot de bruine suiker helemaal gesmolten is.
5. Doe het geheel in een kom en doe de frambozen er bij. Pureer met een keukenmachine tot de gewenste dikte.
6. Doe het mengsel in een steelpannetje en kook het geheel, over zacht vuur, door tot een dikke stroop.
7. Bak de hamburger zoals het hoort. Al dan niet met kaas.
8. Snij de broodjes doormidden en gril ze kort boven directe hitte
9. Beleg het onderste broodje met wat groenvoer, daarna de burger, dan de frambozen-spek jam.

### Bron

[Hamburger frambozen spek jam](https://bbq-helden.nl/recepten/hamburger-frambozen-spek-jam/)