# Hamburger tomaat en spek mayo

4 persoons lunch/hoofdgerecht

## Ingrediënten

De saus
-8 plakken ontbijtspek
-12 zongedroogde tomaatjes uit de olie\
-6 eetlepels mayonaise
-2 tenen knoflook
-1 theelepel hete saus (wij gebruikten Sriracha)
-1 theelepel appelazijn

De burger
- 500 gram rundergehakt
- 3 sjalotjes
- 2 theelepels Worcestershire saus
- Grof zout en versgemalen zwarte peper
- 4 keizerbroodjes
- eikenbladsla

## Bereidingswijze

1. Bak de ontbijtspek zachtjes tot ze goudbruin zijn. Niet helemaal knapperig.
2. Maak ze een beetje droog met wat keukenpapier en hak het fijn.
3. Hak ook de zongedroogde tomaatjes en de knoflook fijn en meng samen met de ontbijtspek door de rest van de onderdelen van de saus.
4. Snipper de sjalotjes en meng het goed met het rundergehakt samen met de Worcestershire saus. Maak van het gehakt 4 gelijke burgers iets groter dan het broodje dat je hebt gehaald. Ze gaan namelijk tijdens de verhitting nog iets krimpen.
5. Laat de burgers een half uurtje tot een uurtje opstijven in de koelkast terwijl je de barbecue opstookt. Maak 2 zones met een keteltemperatuur van ongeveer 200°C. Borstel ook meteen het rooster schoon.
6. Bestrooi de burgers voordat ze de barbecue opgaan met wat peper en zout. Leg ze vervolgens op de barbecue en keer regelmatig om ze gelijkmatig te garen. De eerst keer draai je ze om als het vlees makkelijk loskomt van het rooster.
7. Ondertussen snij je de broodjes doormidden en dan gril je de snijkant even kort.
8. Als de broodjes en burgers naar je zin zijn dan smeer je het onderste broodje in met de tomaat en spek mayonaise. Dan mag de burger er op en maak je het af met een beetje sla en het kapje.

### Bron

[Hamburger tomaat en spek mayonaise](https://bbq-helden.nl/recepten/hamburger-tomaat-en-spek-mayonaise/)