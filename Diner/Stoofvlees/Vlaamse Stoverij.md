# Vlaamse Stoverij

4 persoons hoofdgerecht, lekker met patat of aardappelen

## Ingredienten

- 2 kg dikke rib of varkenswangen, in middelgrote stukken gesneden
- 150 gram ongezouten boter
- 2 el olijfolie
- 2 fijngesneden uien
- 2 el bloem
- 2 teentjes geplette knoflook
- takjes tijm
- 2 blaadjes laurier
- 3 ontbijtkoekplakkken
- 2 el scherpe mosterd
- 1 flesje donker Trappistenbier
- 400 ml bruine fond
- Peper en zout

## Bereiding

1. Verwijder het vlies en overtollige vet van het vlees en kruid ze met peper en zout. Doe de olijfolie samen met de helft van de boter in een stoofpan en kleur het vlees aan beide kanten.
2. Haal het vlees uit de pan en houd warm. Vang het vocht (jus) van het vlees op en zet apart. Giet het vet uit de pan, smelt de overblijvende boter in dezelfde pan en stoof hierin de ui. (hoe nou precies?)
3. Doe het vlees erbij, maar houd de jus nog even apart. Voeg de bloem toe, roer goed om en doe de knoflook, tijm en laurier erbij.
4. Besmeer de sneetjes ontbijtkoek met de mosterd en leg ze, met de mosterdkant op het vlees, in de pan.
5. Giet het bier en de overgebleven jus van het vlees erbij.
6. Voeg de fond toe, en doe de deksel op de pan.
7. Voor de varkenswangen kook je alles in ca. 1,5 uur op een matig vuur mooi zacht. Wanneer je dikke riblappen gebruikt stoof je alles op een sudderpit in ca. 3 uur zacht. Haal het deksel van de pan en laat de stoverij inkoken tot de gewenste dikte. Breng indien nodig verder op smaak met peper en zout.


### Bron

[Stoofvlees van Belgische chef-kok Peter Goossens](https://www.tastyweb.nl/recept/vlaamse/stoverij)