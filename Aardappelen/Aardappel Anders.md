# Aardappel anders (4 personen)

## Wat heb je nodig?

- 400 gram gekookte aardappelen (gebruik een restje)
- 150 gram spekreepjes
- 1 grote ui (of 2 kleine)
- 1 grote teen knoflook
- 2 eetlepels bloem
- 500 ml melk, bouillon, room (of een combinatie)
- groente naar keuze
- 100 gram geraspte kaas (optioneel)

## Hoe doe je het precies?

1. Blancheer (dat is kort koken) de groente en snijd de aardappelen in stukjes, of schijfjes.
2. Bak de spek in de koekenpan en snijd ondertussen de ui en de knoflook.
3. Voeg de ui toe aan het spek en bak totdat deze zacht is.
4. Voeg de knoflook toe en bak kort mee.
5. Bestrooi het spekmengsel met 2 eetlepels bloem.
6. Roer goed en laat de bloem ongeveer 3 minuten meebakken.
7. Voeg de melk, bouillon of room toe en roer goed.
8. Laat alles lekker koken tot een mooie saus ontstaat. Breng op smaak met zout en peper.
9. Leg de groente in een grote schaal.
10. Je kan nu 2 dingen doen: de aardappels erbovenop leggen en dan de saus, of eerst de saus en dan de aardappels. Als je eindigt met de aardappels is het wel lekker om er wat kaas bovenop te doen.
11. Zet de schaal in de oven en bak zo'n 20 minuten op 200 graden.

**Eet smakelijk!**